In fronte libri nunc iterum editi ¹) neque nostras rationes defendere
in animo est neque impugnare alienas. Ea enim criseos Homericae est
condicio, ut si singulas quaestiones illuc pertinentes tangere velis, intra
praefationis angustos cancellos continere te nequeas Quapropter opinio-
nes nostras exponere et asserere studuimus in Enchiridio dictionis epicae ²),
quod in huius editionis annotatione passim citavimus („vid. ξ ...”).

Lectionum vitiosarum inutilem farraginem undecunque corradere
noluimus; nam ut cum Antiphilo (epigr. 28) loquamur,

κάρποις, οὐ σταδίοισιν ἐρίζομεν· οὐδὲ γὰρ αὗλαξ
Αἰγύπτου Λιβύης ψάμμου ἐπιστρέφεται.
Itaque non solum praetermisimus observationes prosodiacas‚ in quis
bus enotandis mire sollertem se praestitit LaRoche 3), sed etiam
varietatem, quae nullo non loco obtinet, inter ἐκέλευε-ἐκέλευσε et similia
memoratu indignam habuimus, quoniam singulis locis utrum praestet
e contextu est efficiendum.

Minus parcos nos praestitimus in afferendis virorum doctorum con-

iecturis, operamque dedimus ut suo singulae auctori tribuerentur.

¹) Editio prior in lucem prodiit anno 1887.

2) Enchiridium dictionis epicae scr. J. van Leeuwen J. f., Ι 1892, II 1894, Lugd.
Bat. apud A. W. Sijthoff ἸΙᾹΞΧΠ et 606 pag).

³) Quam absurda in praestantissimo quoque manuscripto reperiantur luculento exemplo
apparet Υ 99, ubi metro et grammatica invitis ἰθὺς ρ’έλος pro ἰθὺ ρ’έλος (-υυ-) legitur
in codicibus Syriaco rescripto, Veneto A, Laurentiano C, Vindobonensi G, nec non in
editionibus Flor. Ald. Rom.; quin fuit qui in codice A annotaret ,,ἐν ἄλλῳ ἰθὺ χωρὶς τοῦ
σ” neque intellegeret litteram importunam una litura delendam esse. Non minus aperte
mentis auriumque stuporem testatur optimorum codicum lectio ἀχέων β 87 pro Ἀχαιῶν,
quae in scholiis ita explicatur: „c'tls'wv ἠγοῦν τῶν θλίψεων 1]- ὀξεῖα παρὰ τῷ ποιητῇ ἐκτείιέι.”
Eiusdem farinae sunt ἔδαιε et αἴὸεαι pro ἔδεαι ,Ω 129, αι’νέσιμα pro ἐναίσιμα Ω 425 ε 190
etc„ φῗλα τέκνα γ 418, Δαναῶν pro ,Ἀχαιῶν γ 185, ἔδμαινε pro ἔδμεναι κ 243; alibi (ἰίρ-
μαινε fit ὥρμεναι Vel ἕραιε cum αἶ’ρεαι permutatur. Adde ὅτις pro ὅστις β 350, -μεθα pro
-μεσθα Ψ 10, βαλύνθ’ pro βάλλονθ’ ¹1⁴· 697, μόρσιμον (υυ-) Υ 302, ὀρυγμαδός pro ὀρῦμιιγὸός
incredibili constantia passim positum, ἀποπτανέουσιν pro ἀποπαπτανέουσιν in codicibus tan-
tum non omnibus scriptum Ξ 101, etc.

