XXIII

autem ne dubitabant quidem quin fide ab omni parte digna esseut
quae primis annis didicissent.

Fuerunt tamen Alexandriae, fuerunt Romae, qui aliis oculis vetusta
illa carmina adspicerent neque caeca veneratione abrepti sacrove hor-
rore stupentes pro sinceris verisque haberent quae respueret ratio,
sed textum traditum sobrie examinantes eadem severitate de eo
iudicium instituerent qua aliorum poetarum opera perscrutarentur. Ita
nata est ars grammatica, nata est ars critica. Sed huius artis ea est
natura ut infesti ei sint omnes quos tenet religio, et quoniam pauci
semper fuere qui ingenii acumine praecellerent, permulti vero qui
alienis placitis acquiescerent, extra scholas non multum valuerunt
criticorum conamina. Textus carminum Homericorum identidem a
grammaticis est repurgatus, sed extra exemplaria quibus ipsi eorum-
que discipuli utebantur vix manavit eorum sapientia; vulgus asper-
nabatur libros illos correctos, immo corruptos⁷ ut loquebantur, neque
„suum sibi eripi Homerum” passum est. Aristarchi magnum nomen
quis non dixit! — et tamen uno post eius mortem saeculo tam
penitus in oblivionem hominum abierant quae ad textum Homericum
contulerat emendandum, ut multorum locorum ne constaret quidem—
lectio Aristarchea. Quapropter Augusti aevo spissos libros scripserunt
alii grammatici de Aristarchi studiis Homericis; spissiorem multo
nostra aetate scripsit vir acutissimus et doctissimus de Didymi stu-
diis Aristarcheis; et post mille fortasse annos, -— si etiamtunc Ho-
merus et litterae Graecae hominibus cordi erunt, — ingenti opere ab
erudito aliquo viro complectentur quae tunc temporis sciri poterunt=
de Lehrsii vel Ludwichii studiis Didymeis. Sed nihil haec omnia ad
vulgus Homerum legentium aut antehac attinuerunt aut etiamnunc

attinent. .
Quae autem difficilia sunt in carminibus Homericis —— et sunt per-
multa in iis difficillima — manuscriptorum ope expediri aut corrigi

nequeunt. Neque veterum grammaticorum observationes talibus locis
multum utilitatis afferunt, licet interioris hae sint notae quam far-
rago variarum lectionum e codicibus corrasa. Dictioni epicae quae
repugnant verba verborumve figurae, in vetusta illa carmina longe
maximam partem prius irrepserunt quamconcrevit et veluti obriguit
textus receptus, quem nos nunc manibus tenemus, ante nos tenue-
runt Zenodotus Aristophanes Aristarchus Didymus quique sunt alii

