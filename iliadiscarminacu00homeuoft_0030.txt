XXIV

Et quamquam textus Homerici· origo densis nebulis est involuta, id
tamen satis certum videtur, tempore Platonis ab hodiernis manuscriptis
non admodum fuisse diversum.

Quae cum ita sint, criticis hodiernis duae patent viae. Aut acquie-
scendum est in textu tradito, si quis autem otio affluit et taedium
devorare non recusat, adhibitis omnibus quae supersunt manuscriptis aut
parte eorum selecta textum illum quam accuratissime potest consti-
tuere. Sic tamen multa agendo nihil aliud efficiet quam ut textus
evadat talis sere qualem vilissimum quodque Iliadis vel Odysseae
exhibet exemplar, paucis tantum locis et ἀδιαφόροις potissimum in
rebus inde discrepans. Aut editor hodiernus emendare conabitur quae
accepimus, fretus non fallacibus et inter se discrepantibus codicum
papyrorumque testimoniis sed dictionis epicae metrique legibus, quae
multorum acumine indefessoque studio sensim sunt indagatae. Sic
vero latus patet campus singulorum opinionibus, neque unquam fieri
poterit ut de omnibus, quae huc in censum veniunt, quaestionibus
omnes idem sentiant. Ne id quidem praestare potest criticus quan-
tumvis a temeritate et libidine abhorrenS, ut semper sibi constet
ipse3 nam in diversa identidem trahimur dubiique passim haeremus,
quid nonsanum sit perspicientes, fortasse etiam cur.corruptum sit
intellegentes, sed certum remedium non tenentes

Aliquid tamen hac via attingi potest, et vel multum assequimur
cum discernimus quid vitium crepet, quid sincerum sit; quid anti-
quam linguam deceat, quid aetatem prodat recentiorem. Nihil autem
utilius est ad sensum pulchri acuendum, nihil magis conducibile ad.
iuniorum praesertim effingenda ingenia facultatemque criticam con-
firmandam, quam tale studium carminum Homericorum, quo sin-
gula verba singulaque enunciata sedulo pensitentur et ad leges
exigantur quae non pro recentioris cuiuspiam philologi arbitrio scriptae
sunt sed multorum diligentia ex ipsis carminibus epicis erutae.

