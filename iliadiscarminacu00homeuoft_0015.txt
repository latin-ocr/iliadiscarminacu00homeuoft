IX

ξ 13 pag. 64 sq. Non facile autem dixeris cur in Graecis carminibus
docta illa brevitas, quae hodie regnat, gratior utiliorve sit quam in
Latinis; cur displiceant monstr' horrend' ‘inform’ inqens vel sentir‘ e’
(κείατ’ eumps' ess’ odios’ alteri, probentur τοῦτ’ ἐκεῖν’ οὑγὼ ’λέγον vel
ἀλλ’ ἐῶ ’πολέσθαι τᾶρι’ ¹), aut cur Graecae poeseos amatoribus hodier-
nis lectu difficiliora sint τοῦτο ἐκεῖνο ὃ ἐγὼ ἔλεγον et similia quam
Latine scientibus sunt versus Vergiliani et Plautini. In Homerico
certe textu tali scribendi ratione spinosae parumve fructuosae quae-
stiunculae praecidi possent satis multae. At non quid fieri vellemus
quaerendum erat, sed quid sana ratione duce facere possemus et
deberemus; cavendum autem ne deterrerentur lectores insolitis ver-
borum figuris in textu notissimo obviis; cavendum ne stupore percel-
lerentur magis quam ad poetae studium pertraherentur. Neque editio-
nem adornantibus scholarum praesertim usui destinatam quidlibet
concessum nobis ducebamus. Quapropter deteriorem morem secuti
sumus, meliorem tamen videntes et probantes,

In molesta quaestione, quaeest de augmento in carminibus epicis
neglecto, de qua quid sentiamus in Enchiridii ἓ 130 expositum est,
ita sumus versati ut ubicunque per metrum liceret 2) augmentum scri?
beremus. Tacite autem restituimus augmentum sicubi litterae textus
recepti aliter tantummodo dividendae erant, ut in ὄσσε φάενθεν, τὸν
δὲ λίπ’, ἀλλ’ ὅ γε δέκτο cett.; si tamen Aristarchi lectio cognita esset,
hanc vel talibus locis commemoravimus Tacite etiam verbis quae ab
ευ diphthongo ordiuntur augmentum tribuimus ; quae verba cunctis
locis Homericis augmento carent, sed olim non caruisse docent, anti-
quissimi omnium testes papyri CXIV et CXXVIII, qui Ω 678 ηὗδον
habent a manu prima, εὗδον a secunda. Itaque in praefatione semel
horum verborum mentionem fecisse sufficit, cum praesertim huius-
modi verborum augmentum ne in Atticorum quidem scriptorum tex·
tibus cerni soleat, olim tamen ab ipsis Atheniensibus non neglectum,
testibus lapidibus 3).

Litteram f qua ratione quibusque argumentis freti revocaverimus,
in ἓ 40 et 41 Enchiridii fuse exposuimus; in pronominum personalium
et possessivorum formis quid moliti simus apparet ibidem ἓ 92, 93, 95;

 

 

¹) Ar. Lysistr. vs. 240 et 734.

2) Exceptis igitur locis ubi caesura mutanda vel spondeus pro dactylo substituendus fuisset.
3) vid. K. Meister-hans Grammatik der att. Inschriften² p. 136 annot. 1194.

