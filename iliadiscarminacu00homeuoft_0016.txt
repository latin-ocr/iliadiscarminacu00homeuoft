X

formis verborum διεκτεταμέναις cur ‘sinceras substituerimus dictum est
ibidem ἓ 191. Plura quae ad orthographiam spectant nunc tangi opus
non videtur, suo enim loco singularum harum rerum in Enchiridio
datae sunt rationes

Iterum praefandi finem facturis redeunt in memoriam aurea verba
quibus Nauckius ὁ μακαρίτης ante tria lustra usus est in Iliadis suae
Prolegomenis (Iliad. part. post. pag. x): „quo plus laboris observandis
„et vindicandis Homerici sermonis legibus ipse impendi, eo magis
„licebit mihi iuniores philologos admonere ut discere antea velint
„quam edocere alios conentur.” Haec sexagenarius fere scribebat vir
sagacissimus, qui de crisi Homerica optime meruit, usque ad vitae autem
finem in eodem tramite indefessa industria perrexit, nunc morte nuper
ereptus lugetur ab omnibus quibus bonae litterae cordi sunt. Nos
discendi laborem non sane refugimus et ad finem perductum nobis
minime arbitramur; at idem reputantes longae arti penitus perdi-
scendae brevem vitam ne totam quidem sufficere, confidentes autem
iam nunc a nobis praestari posse quod patriae certe iuventuti gratum
et utile foret, aggrediendum duximus opus quod proximo tempore ab
aliisphilologis susceptum iri desperabamus, In altera autem hac edi-
tione multa, quae antea scripseramus, mutavimus, meliora interim
edocti; multa omisimus quae sine damno abesse posse videbantur;
plura vero addidimus ad interpretationem praesertim spectantia. Grato
autem animo usi sumus observationibus criticorum, qui suam opinio·
nem de opere nostro protulerunt, e quibus honoris et amicitiae causa
nominatim hic indicati sunto philologi nostrates Naber et van Her-
werden. Fieri sane ne nunc quidem poterit ut omnibus placeat haec
carminum Homericorum recensio, immo quibusdam graviter vitupe-
randa, fortasse etiam cum contemptu seponenda videbitur; attamen
confidimus fore quibus non frustra per octennium, quod post primam
editionem susceptam praeteriit, in perpoliendo opere versati esse videa-
mur; operam certe dedimus ut emendatior et utilior prodiret editio
secunda. Si qua autem vitia non deprehendimus aut corrigere non potui·
muS, de his nostrum facimus versum quo piscatores Homero olim roganti
num bene cessisset captura iocose respondisse feruntur (epigr. 16);

ὅσσ’ ἕλομεν ’λιπόμεσθα, ὅσ’ οὐχ {iopen φερόμεσθα.

Dedimus Lugduni Bai. ot Amstolodami
m. Maio 1895

